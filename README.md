# Szakdolgozat - Kijelölt régiók automatikus követése videón
## A dolgozat témája: 
Egy olyan alkalmazás elkészítése, amely egy videón megközelítőleg valós időben egy felhasználó által kijelölt alakzat követését valósítja meg, ún. short-term tracker. Az alkalmazás inputként egy kamera képét várja. Azt folyamatosan megjeleníti. Amennyiben úgy dönt a felhasználó, hogy kattint egyet a képen belül, akkor az algoritmus valamilyen régió-detektor felhasználásával kijelöli a kattintás körüli képi régiót. Itt kipróbálok különböző régió-detektorokat, azt vizsgálva, hogy melyek a legalkalmasabbak a problémára. A program ezután megpróbálja a kijelölt régiót követni több framen keresztül úgy, hogy a kamera közben instabil és feltehetőleg mozog. A kijelölést valamilyen módon folyamatosan vizuálisan jelöli a képen és értesíti a felhasználót, amennyiben a régió nem követhető a továbbiakban, például, nagy perspektíva változás miatt, vagy ha a megfigyelt 3D-s objektum a továbbiakban nem látható a videón.
A program alapvetően egy C++ nyelven írt OpenCV nevű képfeldolgozásra használt csomagot használ. A program Linux operációs rendszerre készül, hogy könnyebb legyen később beilleszteni open-source video streamer alkalmazásokba.
